# La putrefazione di Selvarotta

## Gli eroi
**Piprick** — halfling bardo <br>
**Kahris** — mezzelfa barbara <br>
**Eirwyn** — elfa boschiva maga <br>

Hanno affrontato la corruzione della Selvarotta e, alla fine, hanno distrutto il Cuore di Spora e assistito alla morte di Eldric. In chiusura hanno trovato in casa di Eldric un artefatto della dea Selvae (un piccolo bonsai con i suoi poteri) e ora vogliono trovare gli altri tre artefatti degli dei di Verdania.

## Il quadro: cos’era il Cuore di Spora
La foresta della Selvarotta era come un grande giardino: quando qualcosa moriva (foglie, animali, alberi), marciva e diventava terra fertile. Il Cuore di Spora era il “cuore” di questo ciclo: non un mostro né una persona, ma una massa di radici e funghi che accelerava la decomposizione e la rinascita. In pratica: animali morti che sparivano in pochi giorni, piante più forti, terreno sempre ricco. La foresta non puzzava, era molto viva. Questa foresta fu il dono della Dea Selvae alla creazione dell'isola di Verdania.

## Perché i druidi lo usarono (e cosa andò storto)
Con l’arrivo delle carovane (uomini, carri, alberi tagliati) la foresta si irritò: sentieri che cambiavano, animali aggressivi. I druidi vollero proteggere foresta e persone e usarono il Cuore per “tenere calmi i sentieri”. Per farlo legarono e costrinsero il Cuore: gli dissero dove poteva agire e dove no. In pratica gli dissero: “Scorri solo qui, mai altrove.” Come chiudere un fiume. Il Cuore obbedì ma smise di respirare bene; la foresta diventò più rigida e il Cuore più stanco.

## L’errore di Morghul
Morghul era un druido elfico che amava la foresta più di tutti. Vide il Cuore faticare e la foresta irrigidirsi. Pensò (sbagliando, ma per amore): “Se il Cuore si ferma, la Selvarotta muore. Devo entrare nel Cuore e aiutarlo a battere.” Entrò nel Cuore per “dargli la sua forza”. Ma un cuore del genere non può tenere un uomo dentro: Morghul morì e non se ne andò: restò come ombra/custode decomposto, una volontà stanca che sussurrava “Non cambiate più”. I druidi, spaventati, chiusero il Cuore sotto terra “come si fa con qualcosa che non si capisce”. Ma un cuore chiuso batte più forte: la corruzione crebbe. I funghi viola divennero il “respiro” del Cuore corrotto; la putrefazione si diffuse.
Eldric Muschiosecco (umano anziano, druido Circolo delle Spore “pentito”, barba di licheni, mantello verde marcio) era uno dei druidi che sigillarono il Cuore; il sigillo stava cedendo e lui non combatteva direttamente, ma guidava gli eroi con mappe, rituali e spiegazioni.

## L'arrivo degli erroi
Eirwin, abitante di TuonCeppo, incontra gli altri due in Taverna. Piprick in cerca di canzoni ed avventure da narrare, Kahris mercenaria in cerca di una carovana da proteggere per cui era stata ingaggiata. Vengono avvicinati dal reggente di Tuonceppo preoccupato per tutte le carvoane andate disperse nella foresta negli ultimi tempi. Chiede di andare ad indagare in cambio di soldi. Gli eroi si avviano il giorno dopo nella foresta e incontrano da subito i funghi viola con cui combattono. Arrivano infine in casa di Eldric e vi fanno amicizia grazie al carattere estroverso e trascinante di Piprick. Quella notte bevono e soi preparano per l'avventura del giorno dopo. Eldric ha raccontato la sua storia e consigliato di andare a cercare e indagare in una radura. 

## S1 — Piana del Respiro Marcio (Livello 1 → 2)
Piprick, Kahris ed Eirwyn vengono guidati da Eldric verso una radura corrotta: alberi piegati verso l’esterno, terreno scuro e spugnoso, odore dolciastro e marcio, tre grandi funghi viola in cerchio. È la Piana del Respiro Marcio, antica radura del Cuore. Affrontano la Bestia Sporale e capiscono (anche con una prova di Natura): i funghi non stanno “colonizzando”, sono nutriti da energia, non dal terreno — non è un’invasione, è un richiamo del Cuore. Trovarono, tra l’altro, Veleno Sporale Raffinato, pergamene con incantesimi (es. Freccia Acida o Raggio Rovente), un Amuleto Druidico Rotto (legno e osso, simboli della radura).
<br>
Tornati a casa di Eldric Piprick e Kahris si avvicinano al druido bevendo insieme e creando un legame emotivo anche tra di loro. Dopo questo, Eldric si apre e indirizza gli eroi verso il Santuario del Cuore.

## S2 — Santuario delle Radici Sospese
Gli eroi raggiungono un tempio elfico-druidico sospeso tra alberi giganti, dove si custodiva l’equilibrio tra decomposizione e rinascita. Affrontano Spiriti della Foresta Corrotti e il Guardiano delle Radici (ex protettore elfico). Scoprono che il Cuore di Spora è stato legato a un custode mortale e che il vincolo è instabile. Trovano e analizzano scritte nella radura; soprattutto trovano il Diario di Morghul (rilegatura in corteccia, pagine di fibra vegetale). Il diario racconta: la risposta del Cuore e l’entusiasmo iniziale; il patto con le carovane e il Cuore che “lavora in silenzio” solo dove i druidi gli permettono; i primi dubbi (la foresta che non guarisce più come prima); la paura (“Se il Cuore si ferma, cosa resterà della Selvarotta?”); la decisione di entrare nel Cuore per dargli la sua forza; l’ultima pagina prima del rito: “Cuore, ascoltami… Basta che la foresta non smetta di vivere.”
<br> 
Arriva finalmente Eldric tutto trafilato dopo il lungo viaggio per raggiungerli. Una volta ascoltato il racconto dei fatti, indirizza gli eroi verso un sistema di grotte.

## S3 — Il Cuore di Spora e il boss finale
L'indomani gli eroi si imbattono in una radura in tre bestie molto forti. Un aquila, un orso e un lupo. Kahris sceglie il suo archetipo come cammino dell'orso, ma uccidere le bestie fa infuriare la foresta che inizia ad aggredirli. Nella fuga raggiungono un canyon e, nella sua parte più profonda, una caverna proprio come era descritta da Eldric e come avevano visto nella visione.
<br>
Attraverso un sistema di caverne dove gli eroi trovano vari artefatti tra cui una spada forgiata proprio dala mamma di Eirwin, finalmente entrano nella Caverna Vivente: radici come vene, funghi giganti pulsanti, il luogo dove il Cuore respira. Al centro c’è Morghul — il Custode Decomposto (elfo non morto, legato al Cuore, aura di spore, falce di radice, Stretta del Sottobosco, Soffio del Cuore). Dopo un combattimento difficile, Morghul viene sconfitto: non crolla come mostro ma come uomo stanco; le radici si allentano, i funghi impallidiscono; con voce reale dice «…non volevo… perderla…» e il corpo si sbriciola in corteccia secca, spore e un frammento di maschera lignea. La grotta respira: il Cuore resta solo, senza più il custode che lo conteneva, e pulsa più forte, senza cattiveria ma senza controllo.
Eldric arriva di corsa (cosa rara per lui), sporco di fango, aver seguito il “battito” del Cuore. Vede che Morghul non c’è più e dice: «Avete fatto… ciò che io non ho mai avuto il coraggio di finire.» Poi: «E adesso… non c’è più nessuno tra lui e il mondo.» Non impone una scelta: «Ora la foresta vi sta chiedendo una risposta.»

## Le tre scelte e la scelta fatta
I tre segnali erano: **Distruggere** (nucleo vulnerabile, “Possiamo spaccarlo. Finisce qui”); **Liberare/Purificare** (il Cuore “ascolta”, “Vuole uscire e respirare” — con sacrificio di Eldric che si fa ponte); **Sigillare** (incisioni e resti del vecchio sigillo, “Possiamo chiuderlo di nuovo”).
Dopo un momento di esitazione in cui Kahris voleva tenere in vita il cuore, Eirwin si lancia con la spada su di esso. **La scelta degli eroi è stata presa: DISTRUGGERE IL CUORE.**
Il Cuore però risponde rimbalzando Eirwin. Eldric capisce allora che è arrivato il suo momento. Si immola lanciando un incantesimo che distrugge il cuore e che uccide anche lui stesso. La grotta inizia a crollare e non c'è tempo per i saluti. 
<br>
Arrivati fuori Piprick e Kahris sono molto abbattuti per la perdita di Eldric. In più la foresta è stranamente diversa... normale. Questa ha perso ormai parte della sua magia naturale, gli alberi crescono più lentamente, i druidi perdono parte del loro potere, ma la minaccia è eliminata per sempre e la foresta è libera, anche se più fragile.

## Il ritorno, Tuonceppo e la scoperta del bonsai
Gli eroi si rifugiano in casa di Eldric per la notte dove trovano un biglietto di Eldric e un piccolo bonsai in una tazzina da caffè. "Se non dovessi più tornare, prendetevi cura della piantina. Eirwin troverà tutte le informazioni necessarie tra i miei libri."

<br>

L'indomani Piprick e Kahris si consolano mentre Eirwin si immerge nei libri e capisce. Quel piccolo bonsai è un artefatto magico in cui la dea Selvae racchiuse tutti i suoi poteri. Si ritiene che anche gli altri dei abbiano fatto lo stesso quando finirono di creare l'isola di Verdania. Quindi esistono (o sono esistiti) quattro artefatti divini (uno per dio); uno è il bonsai di Selvae. Gli eroi vogliono trovare gli altri tre artefatti.

<br>

Rientrano quindi a Tuonceppo, ma non fanno in tempo ad entrare in taverna che subito le guardie si avventano su di loro. Piprick li confonde con un'illusione e fuggono sul retro. Qui vengono intercettati dalla madre di Eirwin che spiega loro che il reggente è stato ucciso e i soldi scomparsi. Dice loro di fuggire verso Corlinn Hill. Li avrebbe raggiunti il giorno dopo per più spiegazioni.